caru-r 11. na socinum cunm 225

Prob. IV. ex innata animi benevolentia. Homo sic comparatus est
natura'sua‚ ut ad communicandummum aliis eorumque necessitati
subveniendum maximopere inclinetur. Sic qui scientiam possidet, cobi-
bere se nequit quominus eam exterius manifestem qui ob faustum
eventum laetitia exsultat, aut ob tristem casum dolore tabescit, alios
secum laetari aut condolere cupit; nec quidquam aegrius fert, quam
solitudinem, atque amicorum consortio privari. Itemque, si in alios
moerentes aut hilares incidit, illico eorumdem affectuum particeps
efficitur3 si vero quemquam calamitate aliqua iactari perspicit, statim
impellitur ad eius indigentiae opitulandum, sive opera, sive re, sive
saltem consilio bono.

Prob. V. ex perfecubihtatis conceptu. Homo perfectibilis est na-
tura sua, idque inter praecipuas eius praerogativas adnumeratur. Sed
perfectibilitas ad actum adduci nequit, sine societate et plurium inter
se collatis viribus. Ergo homo vi naturae ad societatem tendit. Et
sane, nisi divisis muneribuS, quisque aliorum auxilio fultuS, peculiari
operi nervos intendat et praecedentium generationum laboribus adiutus
propria inventa nepotibus transmittat; humanum genus semper eodem
gradu consisteret, ac valde angustis perfectionis terminis concluderetur.
Singuli enim homines veluti fragmina sunt quaedam integrae naturae ς’
quae qualis sit et quantum valeat, non in uno aut altero seorsum
explicat, sed in tota collectione, quae nunquam abrupta ad vires suas
evolvendas augendasque contendit.

Prob. VI. ex rationis dictamine. Ratio ordinem servandum et am-
plificandum iubet. Atqui ordo sive in implendis officiis, sive in pro-
priis tuendis iuribuS, sive in colendis artibus aut scientiis, sive in
ceteris animi virtutibus explicandis, in plurium societate maximopere
elucet. Ergo ratio ad societatem ineundam iussione ‘sua homines im-
pellit. Unde sapienter Tullius aiebat: Nihil principi Deo in rebus
humanis csse qratius, quam homines habere inter se societatem .
ordinatam ct perfectam, quac civitas dicitur (1).

Hinc sequitur societatem ipsam respectu sociorum habere rationem
non finis sed medii. Idcirco enim initur et quaeritur, ut defectum
suppleat singulorum, qui seorsum per se vel nullo modo vel aegre et
difficulter sibi consulerent ac finem consequerentur, ad quem ordi·
uantur a natura.

(1) Do Amicitia.

harma-roan — Ethica et ius naturae. 15

